## Wektory

### Zad 1. 

Dla wektorów w przestrzeni

$$\mathbf{u}=[1,2,-1]\quad\text{oraz}\quad\mathbf{v}=[2,-1,3]$$

   oblicz $\mathbf{u}+\mathbf{v}$, $\mathbf{u}-\mathbf{v}$, iloczyn skalarny $\mathbf{u}\cdot\mathbf{v}$ oraz normy $\|\mathbf{u}\|$ i $\|\mathbf{v}\|$. Sprawdź, czy wektory są ortogonalne.

### Zad 2. 

Dla punktów $A(1,0,2)$, $B(3,-1,1)$ i $C(2,2,0)$ oblicz wektory AB i AC oraz wyznacz kąt między nimi.

### Zad 3. 

Oblicz iloczyn wektorowy $\mathbf{u}\times\mathbf{v}$ dla wektorów z zadania 1 i sprawdź, czy jest on ortogonalny do obu wektorów.

### Zad 4. 

Dla wektorów na płaszczyźnie: $\mathbf{a}=[3,4]$ i $\mathbf{b}=[-4,3]$ oblicz ich iloczyn skalarny i sprawdź, czy są prostopadłe. Wyznacz rzut wektora $\mathbf{a}$ na $\mathbf{b}$.

### Zad 5. 

Oblicz długość wektora $\mathbf{c} = [1, 1]$ i znajdź wersor tego wektora.

### Zad 6. 

Oblicz długość wektora $\mathbf{c} = [1, 2, 3]$ i znajdź wersor tego wektora.

### Zad 7. 

Oblicz pole trójkąta rozpiętego na wektorach $[2, 1, 2]$ i $[-1, 1,1]$.

### Zad 8. 

Oblicz kąt w stopniach między wektorami $[4,2,1]$ i $[1,3,2]$.

### Zad 9. 

Znajdź współrzędne środka odcinka o końcach $A(-1, 2)$ i $B(3, -2)$.
   
### Zad 10. 

Dla trójwymiarowych wektorów: $\mathbf{a}=[a_x, a_y, a_z]$, $\mathbf{b}=[b_x, b_y, b_z]$, $\mathbf{c}=[c_x, c_y, c_z]$, udowodnij, że spełniona jest następująca tożsamość:

$$
\mathbf{a} \times (\mathbf{b} \times \mathbf{c}) = (\mathbf{a} \cdot \mathbf{c}) \mathbf{b} - (\mathbf{a} \cdot \mathbf{b}) \mathbf{c}.
$$

### Zad 11.  

Znajdź najbardziej ogólną postać wektora jednocześnie prostopadłego do

$$\mathbf{v}=[-1,3,0]\qquad oraz \qquad \mathbf{u}=[0,1,1]$$

### Zad 12.  

Dla jakich wartości parametrów $p$ i $q$ wektory $\mathbf{a}=[1-p,3,-1]$ i $\mathbf{b}=[-2,4-q,2]$ są równoległe?

### Zad 13.  

Dla jakich wartości parametru $s$ wektory $\mathbf{p}=[s,2,1-s]$ i $\mathbf{q}=[s,1,-2]$ są prostopadłe?

### Zad 14.  

Udowodnij, że dwa wektory muszą mieć równe długości, jeśli ich suma jest prostopadła do ich różnicy.

### Zad 15.  

$\star$ Mamy 2 osoby (A i B) idące sobie zgodnie z wzorami:

A: $(4,5)+(1,-2) t$

B: $(1,-8)+(2,4) t$

gdzie $t$ oznacza czas. Dla jakiego $t$ osoby będą najbliżej siebie?
